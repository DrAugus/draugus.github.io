---
author: 刘永福
pageInfo: false
toc: false
---

<div class="heti heti--vertical">

# 諭黑旗將士檄

劉永福 1884

嗚呼！皇天無親，惟德是輔；聖人有訓，佳兵不祥。

蠢茲法夷，逞其強焊，恃其機械，輒敢肆焉蠶食，恣厥鯨吞。毒比長蛇，貪逾封豕。既竊踞夫西貢，又潛窺夫東京，外托保護之名，中懷叵測之志。試思分疆劃界，各有臣民，各有政教，何恃越俎代謀？是其藉詞行詐，包藏禍心，可以不言而喻。況自法東來之後，攻掠越地，荼毒越民，越南之倉庫據為己有，越南之關稅收為私藏，越南之城他遭其蟠踞，越南之元氣被其剝喪。招越南之叛民以添其翼，隳越南之險阻以快其心。種種狂悖之行，神人之所共忿，大地之所不容。我越人幾有血氣，莫不痛心疾首，透爪裂皆，願得食法人之內，寢法人之皮，真有一夫大呼，市人皆左袒之勢。

永福以羈旅之身，受國王恩遇，資以土地，授以甲兵，其初一成一旅之眾，得所藉手，十年生聚，十年教訓，積數十年之心力，有勁卒數万人，賴以保障東南，用資戰守。三軍之士，當知食毛踐士，恩義並隆，去順效逆，殃替立至。

今越南有難，中國必為援助。茲者滇撫唐中丞、粵西撫徐中丞，同率兵百萬，分道出關，天兵遙駐，擊勢赫耀。粵督張制軍、粵撫裕中丞，要亦皆部暑周至，轉運不窮。近又特簡彭官保來粵督師，以守為戰。韓範坐鎮，西賊喪贍，我軍有此奧援，士氣定當益奮。

本提督不過中原一武夫，流寓來越，荷蒙國王恩禮有加，重資委任。爾眾士亦蒙大惠，祿養有年，三軍銘挾纊之恩，多士戴如春之澤，固宜激發忠義，競作干城。而況中朝大皇帝又特沛殊恩，寄以重任，本提督固責無旁貸，爾眾士亦義不容辭。當思受國王之恩養，咸懷報主之忱，荷中朝之化裁，彌切尊王之義。先登陷陣，奮不顧身，飢剝法夷之膚，渴飲法夷之血，滅此朝食，所向無前。法夷之機械足以自阱，法夷之凶暴適以自戕。

前者法酋拿破崙第一，頗善用兵，其國人稱之天神，援甲執兵。千人辟易，彼時其武勇，橫暴不已，卒為英人所俘，為世大辱。厥後拿破崙第三，率乃祖之攸行，志在開疆，性喜用武，橫徵暴厥，戢怨小邦，天怨人憤，蘊久必發，爰假乎普國，殲其巨魁，毀其國都，法人之氣為之不揚，歐西各國羞與為伍。似此可以稍自斂跡矣，而乃猶复怙惡不俊，不敢吐氣於他邦，轉欲逞志於我國。我越南雖僻處海濱，號稱積弱，然師以曲直為老壯，兵以順逆為勝敗，法兵雖強，曾何足懼！

自法夷入寇，狠奔豕突，跋扈鴟張，幾於目無越人。本提督率爾有眾，起與力爭，一戰而遠威悅授首，再戰而寶滑逃遁，科力不能逞其凶，夏文不能施其計。大旗所指，蚩尤潛光：長戈所揮，淵日再起。賊軍矢窮糧盡，困守一隅。以海防河內為負隅之恃，而我分道以擾之，亟肄以疲之。奇兵正法，互為策應，攻城攻野，動合機宜。南定驚草木之兵，海東懍烽煙之警，賊官皆墨，我武維揚。法夷猶敢執迷不悟，逼我順化，蹙我都城，乘我國之新喪，利援軍之道遠，遂乃抑勒新主，強為要盟。夫要盟神弗之福，盟可要亦可寒，何足措意？而法夷自為得志，益复驕橫，又敢窺我北寧，侵我桑台。中朝之大度則藐為畏葸，吾軍之果毅則視若仇警。不恤眾口之交譏，不顧天心之勿順。國狗之酸噬，遍乎友邦；巴蛇之吞侵，思及遠郡。賊與我勢不兩立，我與賊義不俱生。

今與爾來共伸天討，各奮神威，轉戰無前，有進勿退。得法夷首一級賞銀五十兩，賊目倍之。獲兵船一艘者，賞如其船之數，毀鐵艦倍之。其有我遊民為法兵所羅致，脅令當兵者，倘能悔罪自拔，悉予免究。反戈攻後，因而獲勝者，仍論功行賞，弗問前愆。惟法夷及其所部之黑夷，則盡殺無赦。必使東京之馀孽，掃蕩無遺；西貢之腥聞，湔除淨盡。上以副中朝倚畀之隆，中以報國王休養之德，下以舒越民怨毒之心。成敗利鈍，所不遑計。爾眾士欲建不世之奇勳，成不朽之偉業，惟木提督馬首是瞻。功多有厚賞，不迪有顯戮。爾眾士惟時懋哉！

檄到，如律令！

</div>
